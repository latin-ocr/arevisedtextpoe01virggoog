VERGILI GEORGIGON 11.

Sed neque Medorum, silvae ditissima, terra,
Neo pulcher Ganges atque auro turbidus Hermus
Laudibus Italiae certent, non Bactra, neque Indi,
Totaque turiferis Panchaia pinguis harenis.

Haec loca non tauri spirantes naribus ignem
Invertere satis immanis dentibus hydri,

Nec galeis densisque virum seges horruit hastis,
Sed gravidae fruges et Bacchi Massicus umor
Implever03 tenent oleae armentaque laeta.

Hinc bellator equus campo sese arduus infert3
Hinc albi, Clitumne‚ greges et maxima taurus
Victima, saepe tuo pertusi flumine sacro,
Romanos ad templa (lenm duxere triumphos. ·
Hic ver adsiduum atque alienis mensibus aestas3
Bis gravidae pecudes, bis pomis utilis arbos.

At rabidae tigres absunt et saeva leonum
Semina3 nec miseros fallunt aconita legentis,

Nec rapit immensos orbis per humum, neque tanto
Squameus in spiram tractu se colligit anguis.
Adde tot egregias urbes operumque laborem,

Tot congesta manu praeruptis oppida saxis,
Fluminaque antiquos subterlabentia muros.

An mare, quod supra, memorem, quodque adluit infra?
Anne lacus tantos? te, Lari maxime, teque,
Fluctibus et fremitu adsurgens Benace marino?
An memorem portus Lucrinoque addita claustra
Atque indignatum magnis stridoribus aequor,
Iulia qua ponto longe sonat unda refuso
Tyrrhenusque fretis immittitur aestus Avernisi
Haec eadem argenti rivos aerisque metalla
Ostendit venis, atque auro plurima fluxit.

Haeo genus aere virum, Marsos, pubemque Sabellam,
Adsuetamque malo Ligurem, Volscosque verutos
Extulit, haec Decios, Marios, magnosque Camillos,
Scipiadas duros bello, et te, maxime Caesar,

Qui nunc extremis Asiae iam victorin oris
Imbellem avertis Romanis arcibus Indum.

140

145

150

155

160

165

1ῖο

