VERGILI GEORGIGON 111.

Proluit3 insolitae fugiunt in flumina phocae.
Interit et curvis frustra detensa latebris

Vipera, et attoniti squamis astantibus hydri.

Ipsis est aer avibus non aequus, et illae
Praecipites alta vitam sub nube relinquunt.
Praterea iam nec mutari pabula refert,
Quaesitseque nocent artes3 cessere magistri,
Phillyrides Chiron Amythaoniusque Melampus.
Saevit, et in lucem Stygiis emissa tenebris
Pallida Tisiphone Morbos agit ante Metumque,
Inque dies avidum surgens caput altius effert.
Balatu pecorum et crebris mugitibus amnes
Arentesque sonant ripae collesque supini.

Iamque catervatim dat stragem atque aggerat ipsis
In stabulis turpi dilapsa cadavera tabo,

Donec humo tegere ac foveis abscondere discunt.
Nam neque erat coriis usus, nec viscera quisquam
Aut undis abolere potest, aut vincere flamma.

Ne tondere quidem morbo inluvieque peresa

Vellera, nec telas possunt attingere putrisÍ¾
Verum etiam, invisos si quis temptarat. amictus,
Ardentes papulae atque immundus olentia sudor
Membra sequebatur, nec longo deinde moranti
Tempore contactos artus sacer ignis edebat.

545

550

555

660

665

