venem AENEIDOS X.

Murmura, venturos nautis prodentia ventos.
Tum Pater omnipotens, rerum cui prima potestas, 100
Infit-eo dicente deum domus alta silescit,
„Et tremefacta solb tellus3 silet arduus aether:
Tum Zephyri posuere, premit placida aequora pontus—
“ Accipite ergo animis atque haec mea figite dicta.
Quandoquidem Ausonios coniungi foedere Teucris 105
Haud licitum, nec vestra capit discordia finem:
Quae cuique est fortuna hodie, quam quisque secat spem,
Tros Rutulusve fuat, nullo discrimine habebo,
Seu fatis Italum castra obsidione tenentur,
Sive errore malo Troiae monitisque sinistris, 110
Nec Rutulos solvo. Sua cuique exorsa laborem
Fortunamque ferent. Rex Iuppiter omnibus idem.
Fata viam invenient.’' Stygii per flumina fratris,
Per pice torrentis atraque voragine ripas
Adnuit, et totum nutu tremefecit Olympum. 116
Hic finis sandi. Solio tum luppiter aureo
Surgit, caelicolae medium quem ad limina ducunt.
Interea Rutuli portis circum omnibus instant
Sternere caede viros, et moenia cingere fiammis.
At legio Aeneadum vallis obsessa tenetur, , 120
Nec spes ulla fugae. Miseri stant turribus altis
Nequiquam, et rara muros cinxere corona:
Asius Imbrasides Hicetaoniusque Thymoetes
Assaracique duo et senior eum Castore Thymbris,
Prima acies, hos germani Sarpedonis ambo, 125
Et Clarus et Themon, Lycia comitantur ab alta.
Fert ingens toto conixus corpore saxum,
Haud partem exiguam montis, Lyrnesius Acmon,
Nec Clytio genifore minor, nec fratre Menestheo,
Hi iaculis, illi certant defendere saxis, 180
Molirique ignem, nervoque aptare sagittas.
Ipse inter medios, Veneris iustissima cura,
Dardanius eaput, ecce, puer detectus honestum,
Qualis gemma, micat, fulvum quae dividit aurum,
Aut collo decus aut capiti3 vel quale per artem . 186

