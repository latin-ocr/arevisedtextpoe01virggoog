vanem mammos iir‘j

Candentis vaccae media inter cornua fundit,

Aut ante ora deum pinguis spatiatur ad aras,

Instauratque diem donis, pecudumque reclusis

Pectoribus inhians spirantia consulit exta.

Heu vatum ignarae mentes! quid vota furentem,

Quid delubra iuvant? Est mollis flamma medullas

Interea, et tacitum vivit sub pectore volnus.

Uritur infelix Dido totaque vagatur

Urbe furens, qualis coniecta cerva sagitta,

Quam procul incautam nemora inter Cresia fixit

Pastor agens telis, liquitque volatile terrum

Nescius ς illa fuga silvas saltusque peragrat

Dictaeos3 haeret lateri letalis harundo-

N'unc media Aenean secum per moenia ducit,

Sidoniasque ostentat opes urbemque paratam;

Incipit effari, mediaque in voce resistit3

Nunc eadem labente die convivia quaerit,

Iliacosque iterum‘demens audire labores

Exposuit, pendetque iterum narrantis ab ore.

Post, ubi digressi, lumenque obscura vicissim

Luna premit suadentque cadentia sidera somnos,

Sola domo maeret vacua, stratisque relictis

incubat. Illum absens absentem auditque videtque,

Aut gremio Ascanium, genitoris imagine capta,

Detinet, infandum si fallere possit amorem.

Non coeptae adsurgunt turres, non arma iuventus

Exercet, portusve aut propugnacula bello

Tuta parant, pendent opera interrupta minaeque

Murornm ingentes aequataque machina caelo.
Quam simul ac tali persensit peste teneri

Gara Iovis coniunx, nec famam obstare furori,

Talibus aggreditur Venerem Saturnia dictis:

“Egregiam vero laudem et spolia ampla refertis

Tuque puerque tuus3 magnum et memorabile numen,

Una dolo divom si femina victa duorum est.

Nec me adeo fallit veritam te moenia nostra

Suspectus habuisse domos Karthaginis altae.

¹70

'm

