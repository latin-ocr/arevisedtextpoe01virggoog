P. VERGILI MARON IS

G E O R G I O Ο N
LIBER SECUNDUS.

 

Hactenus arvorum cultus et sidera caeli:

Nunc te, Bacche, canam, nec non silvestria tecum

Virgnlta et prolem tarde crescentis olivae.

Huc, pater o Lenaee—tuis hic omnia plena

Muneribus, tibi pampineo gravidus autumno

Floret ager, spumat plenis vindemia labris——

Huc, pater o Lenaee, veni, nudataque musto

Tinge novo mecum dereptis crura cothurnis.
Principio arboribus varia est natura creandis ·.

Namque alise, nullis hominum cogentibus, ipsae

Sponte sua veniunt camposque et flumina late

Curva tenent, ut molle siler, lentaeque genestae,

Populus et glauca canentia fronde salicta;

Pars autem posito surgunt de semine, ut altae

Castaneae, nemorumque Iovi quae maxima frondet

Aesculus, atque habitae Grais oracula quercus.

Pullulat ab radice aliis densissima silva,

Ut cerasis ulmisque ς etiam Parnasia laurus

Parva sub ingenti matris se subicit umbra.

Hos natura modos primum dedit3 his genus omne

Sssvarum fruticumque viret nemorumque sacrorum.

Sunt alii, quos ipse via sibi repperit usus.
Hic plantas tenero abscindens de corpore matrum
Deposuit sulcis; hic stirpes obruit arvo,

ἱ

10
25

²⁰

