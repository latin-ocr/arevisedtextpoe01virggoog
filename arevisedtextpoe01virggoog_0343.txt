VERGILI AENEIDOS X.

Missilibus. Furit Aeneas, tectusque tenet se.
Ao velut effusa si quando grandine nimbi
Praecipitant, omnis campis diffugit arator,
Omnis et agricola, et tuta latet arce viator,
Aut amnis ripis, aut alti fornice saxi,
Dum pluit in terris, ut possint sole reducto
Exeruere diem: sic obrutus undique telis
Aeneas'nubem belli, dum detonet omnis,
Sustinet, et Lausum increpitat Lausoque minatur:
“ Quo moriture ruis, maioraque viribus audes?
Fallit te incautum'pietas tua.‘’ Neo minus ille
Exsultat demens; saevae iamque altius irae
Dardanio surgunt ductori, extremaque Lauso
Parcae fila legunt: validum namque exigit ensem
Per medium Aeneas iuvenem, totumque recondit.
Transiit et parmam mucro, levia arma minaeis,
Et tunicam, molli mater quam neverat auro,
Implevitque sinum sanguis3 tum ‘rita per auras
Ooncessit maesta ad Manis, corpusque reliquit.
At vero ut voltum vidit morientis et ora,
Ora modis Anchisiades pallentia miris,
Ingemuit miserans graviter, dextramque tetendit,
Et mentem patriae subiit pietatis imago.
‘⁶ Quid tibi nuno, miserande puer, pro laudibus istis,
Quid pius Aeneas tanta dabit indole dignum?
Arma, quibus laetatus, habe tua; teque parentum
Manibus et cineri, si qua est ea cura, remitto.
Hoc tamen infelix miseram solabere mortem:
Aeneae magni dextra cadis.” Increpat ultro
Cunctantis socios, et terra sublevat ipsum,
Sanguine turpantem comptos de more capillos.
Interea genitor Tiberini ad fluminis undam
Volnera siccabat lymphis, corpusque levabat
Arboris acclinis truncO. Procul aerea ramis
Dependet galea, et prato gravia arma quiescunt.
Stant‘ lecti circum iuvenes; ipse aeger, anhelans,
Oolla fovet, fusus propexam in pectore barbanu

805

810

815

820

825

880

835

