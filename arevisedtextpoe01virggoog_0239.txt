VERGILI ammos vi.

Prospexi Italiam summa sublimis ab unda.
Paulatim adnabam terrae; iam tuta tenebam,

Ν i gens crudelis madida cum veste gravatum
Prensantemque uncis manibus capita aspera montis
Ferro invasisset, praedamque ignara putasset.
Nunc me fluctus habet, versantque in litore venti.
Quod te per caeli iucundum lumen et auras,

Per genitorem oro, per spes surgentis Iuli,

Eripe me his, invicte, malis: aut tu mihi terram ι
Inice, namque potes, portusque require Velinus,
Aut tu, si qua via est, si quam tibi diva creatrix
Ostenditf-ueque enim, crede, sine numine divom
Flumina tanta paras Stygiamque innare paludem-
Da dextram misero, et tecum me tolle per undas,
Sedibus nt saltem placidis in morte quiescam.'’
Talia fatus erat, coepit cum talia vates:

‘⁶ Unde haec, o Palinure, tibi tam dira cupido?

Tu Stygias inhumatus aquas amnemque severum
Eumenidum aspicies, ripamve iniussus adibis?
Desine fata deum flecti sperare precando.

Sed cape dicta memor, duri solacia casus.

Nam tua finitimi, longe lateque per urbes
Prodigiis acti caelestibus, ossa piabunt,

Et statuent tumulum, et tumulo sollemnia mittent,
Aeternumque locus Palinuri nomen habebit.”

His dictis curae emotae, pulsusque parumper
Corde dolor tristi: gaudet cognomine terra.

Ergo iter inceptum peragunt fluvioque propinquant·
Navita quos iam inde ut Stygia prospexit ab unda
Per tacitum nemus ire pedemque advertere ripae,
Sic prior aggreditur dictis, atque increpat ultro:

‘⁶ Quisquis es, armatus qui nostra ad fiumina tendis,

Fare age, quid venias, iam istinc, et comprime gressum.

Umbrarum hic locus est, Somni Noctisque sopora03
Corpora viva nefas Stygia vectare carina.

Nee vero Alciden me sum laetatus euntem
Accepisse lacu, nec Thesea Pirithoumque,

860

865

370

875

880

885

390

