VERGILI AENEIDOS 111.

Addixi: satis est gentem effugisse nefandam.
Vos animam hanc potius quocumque absumite leto.'’
Vix ea fatus erat, summo cum monte videmus 655
Ipsum inter pecudes vasta se mole moventem
Pastorem Polyphemum et litora nota petentem,
Monstrum horrendum, interme, ingens, cui lumen ademptum.
Trunca manu pinus regit et vestigia firmat:
Lanigerae comitantur oves3 ea sola voluptas 660
Solamenque mali.
Postquam altos tetigit fluctus et ad aequora venit,
Luminis effossi fluidum lavit inde cruorem,
Dentibus infrendens gemitu, graditurque per aequor
Iam medium, necdum fluctus latera ardua tinxit. 666
Nos procul inde fugam trepidi celerare, recepto
Supplice sic merito, tacitique incidere funem3
Verrimus et proni certantibus aequora remis.
Sensit, et ad sonitum uocis vestigia torsit.
Verum ubi nulla} datu ” dextra! adfectare potestas, ‘ 670
Nec potis Ionios fluct s aequare sequendo,
Clamorem immensum tollit, quo pontus et omnes
Contremuere undae, penitusque exterrita tellus
Italiae, curvisque immugiit Aetna cavernis.
At genus e silvis Cyclopum et montibus altis ew
Excitum ruit ad portus et litora complent.
Cernimus astantis nequiquam lumine torvo
Aetnaeos fratres, caelo capita alta ferentis,
Concilium horrendum: quales cum vertice celso
Aeriae quercus, aut coniferae cyparissi 68⁰
Constiterant, silva alta Iovis, lucusve Dianae.
Praecipitis metus acer agit quocumque rudentis
Excutere, et ventis intendere vela secundis.
Contra iussa monent Heleni, Scyllam atque Charybdim
Inter utramque viam leti discrimine parvo 685
N i teneant cursus—certum est dare lintea retro.
Ecce autem Boreas angusta ab sede Pelori
Missus adest. Vivo praetervehor ostia saxo
Pantagiae Megarosque sinus Thapsumque iacentem.

