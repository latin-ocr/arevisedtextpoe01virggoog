P. VERGILI MAROMS

A E N E Ι D O S
LIBER NONUS.

 

Atque ea diversa penitus dum parte geruntur,
Irim de caelo misit Saturnia Iuno

Audacem ad Turnum. Luco tum forte parentis
Pilumni Turnus sacrata valle sedebat.

Ad quem sic roseo Thaumantias ore locuta est:
‘⁴ Turne, quod optanti divom promittere nemo
Auderet‚ volvenda dies, en, attulit ultro·
Aeneae, urbe et sociis et classe relicta,

Sceptra Palatini sedemque petit Euandri;

Nec satis: extremas Corythi penetravit ad urbes,
Lydorumque manum collectos annet agrestis.
Quid dubitas? nunc tempus equoS, nunc poscere currus.
Rumpe moras omnis et turbata arripe castra.”
Dixit, et in caelum paribus se sustulit alis,
lugentemque fuga secuit sub nubibus arcum.
Agnovit iuvenis, duplicisque ad sidera palmas

. Sustulit, ac tali fugientem est voce secutus:

ἦ* Iri, decus caeli, quis te mihi nubibus actam
Detu'lit in terras? unde haec tam clara reperite
Tempestas? medium video discedere caelum,

· 'Palantisque polo stellas. Sequor omina tanta, ·
Quisquis in arma vocas.” Et sic effatus ad undam
Processit, summoque hausit de gurgite lymphas,
Multa deos orans, oneravitque aethera votis.

10

15

20

