VERGILI GEORGICON IV.

Obviaque hospitiis teneat frondentibus arbos.
In medium, seu stabit iners, seu profluet umor,
Transversas salices et grandia conice saxa,
Pontibus ut crebris possint consistere et alas
Pandere ad aestivum solem, si sorte morantis
sparserit aut praeceps Neptuno immerserit Eurus.
Haec circum casiae virides et olentia late
Serpylla et graviter spirantis copia thymbrae
Floreat, inriguumque bibant violaria fontem.
Ipsa autem, seu corticibus tibi suta cavatis,
Seu lento suerint alvearia vimine texta,
Angustos habeant aditus: nam frigore mella
Oogit hiems, eademque calor liquefacta remittit.
Utraque vis apibus pariter metuenda3 neque illac
Nequiquam in tectis certatim tenuia cera
spiramenta linunt, fucoque et floribus oras
Explent, collectumque haec ipsa ad munera gluten
Et visco et Phrygiae servant pice lentius Idae.
Saepe etiam effossis, si vera est fama, latebris
Sub terra fovere larem, penitusque repertae
Pumicibusque cavis exesaeque arboris antro.
Tu tamen et levi rimosa cubilia limo
Unge fovens circum, et raras superinice frondes.
Neu propius tectis taxum sine, neve rubentis
Ure foco cancros, altae neu crede paludi,
Aut ubi odor caeni gravis, aut ubi concava pulsu
Saxa sonant vocisque offensa resultat imago.
Quod superest, ubi pulsam hiemem Sol aureus egit
Sub terras caelumque aestiva luce reclusit,
mae continuo saltus silvasque peragrarit
Purpureusque metunt flores et flumina libant
Summa leves. Hinc nescio qua dulcedine laetae
Progeniem nidosque fovenz-hinc arte recentis
Excudunt ceras et mella tenacia fingunt.
Hinc ubi iam emissum caveis ad sidera caeli
Nure per aestatem liquidam suspexeris agmen
Obscuramque trahi vento mirabere nubem,

80

