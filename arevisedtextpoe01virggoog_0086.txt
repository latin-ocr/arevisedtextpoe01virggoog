VERGILI GEORGICON 11.

Ut gemma bibat et Sarrano dormiat ostro;
Condit opes alius, defossoque incubat θυι-ος
Hic stupet attonitus Rostris; hunc plausus hiantem,
Per cuneos geminatus enim, plebisque patrumque
Corripuit3 gandent perfusi sanguine fratrum,
Exsilioque domos et dulcia limina mutant,
Atque alio patriam quaerunt sub sole iacentem.
Agricola incurvo terram dimovit aratro:
Hinc anni labor, hinc patriam parvosque Penatis
Sustinet, hinc armenta boum meritosque iuvencos.
N ec requies, quin aut pomis exuberet annus,
Aut fetu pecorum, aut Cerealis mergite culmi,
Proventuqne oneret sulcos atque horrea vincat.
Venit hiems: teritur Sicyonia baca trapetis,
Glande sues laeti redeunt, dant arbuta silvae3
Et varios ponit fetus autumnus, et alte
Mitis in apricis coquitur vindemia saxis.
Interea dulces pendent circum oscula nati,
Casta pudicitiam servat domus, ubera vaccae
Lactea demittunt, pinguesque in gramine laeto
Inter se adversis luctantur cornibus haedi.
Ipse dies agitat festos, fususque per herbam,
Ignis ubi in medio et socii cratera coronant,
Te, libans, Lenaee, vocat, pecorisque magistris
Velocis iaculi certamina ponit in alme,
Corporaque agresti nudant praedura palaestrae.
Hanc olim veteres vitam coluere Sabini,
Hanc Remus et frater-3 sic fortis Etruria crevit
Scilicet, etrerum facta est pulcherrima Roma, .
Septemque una sibi muro circumdedit arces.
Ante etiam sceptrum Dictaei reg-is, et ante
Impia quam caesis gens est epulata iuvencis,
Aureus hanc vitam in terris Saturnus agebatz
Necdum etiam audierant inflari classica, necdum
Impositos duris crepitare incudibus enses.

Sed nos immensum spatiis confecimus aequor,
Etiam tempus equum fumantia solvere colla.

510

515

520

525

530

585

